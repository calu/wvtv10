<!DOCTYPE html> 
<html>
<head>
<meta http-equiv=Content-Type content="text/html; charset=windows-1252">
<title>Robin R.A. Coombs</title>
</head>
<body bgcolor="#E5E5D5">
<h1>Robin R.A. Coombs (&deg; 1921)</h1></b>

<div>
<p class='indent'>Robin Royston Amos COOMBS is geboren in 1921. Hij studeerde in 1943 af als veearts aan 
  de universiteit 
  van Edinburg en kwam nadien terecht in een researchlaboratorium voor serodiagnostiek 
  in het zuiden van Engeland. Hierdoor verdiepte hij zijn kennis van de oude literatuur 
  over de immunologie en meer bepaald de 'zijketen-theorie' van Paul EHRLICH. Een jaar later reeds zette hij 
  dit onderzoek verder 
  te Cambridge in het departement voor pathologie, waar hij in contact kwam met 
  RACE en MOURANT. In een recent artikel vertelt hij zelf hoe Race hem op 
  een goeie dag wees op de noodzaak van een betere test voor het opsporen van 
  'onvolledige' resusantistoffen. <a href="#_ftn1" name="_ftnref1" title=""><sup>[1]</sup></a> 
  Dank zij zijn grondige literatuurkennis kon hij samen met zijn beide collegae 
  een eerste veel belovend experimenteel protocol opstellen voor een nieuwe test, 
  nu wereldwijd bekend als de Coombstest.</p>
<p class='indent'>Een eerste korte beschrijving 
  van de naar hem genoemde test verscheen in de <i>Lancet</i>. <a href="#_ftn2" name="_ftnref2" title=""><sup>[2]</sup></a> 
  Samen met Arthur E. MOURANT en Rob R. RACE publiceerde hij in 1945 een vollediger beschrijving van deze 
  nieuwe test voor het opsporen van zwakke en 'onvolledige' resus-agglutininen.<a
href="#_ftn3" name="_ftnref3" title=""><sup>[3]</sup></a> Mourant die over een opmerkelijke talenkennis 
  beschikte, 
  was in de Duitse literatuur een artikel van Carlo MORESCHI uit Pavia op het 
  spoor gekomen, waarin beschreven wordt hoe de agglutinatie van rode bloedcellen 
  versterkt wordt door 'antiserum tegen serum'. Dit werd een belangrijke stimulans 
  om op de ingeslagen weg verder te aan.</p>
<p class='indent'>De eerste klinische toepassing 
  volgde in 1946 toen zij er met hun techniek in slaagden om de immunologische 
  oorzaak te achterhalen van de hemolytische ziekte van de pasgeborene. De eerste 
  pati&euml;nt die zij op die manier onderzochten was een zekere mevrouw Kell. Treffend 
  is dat de irreguliere antistof die zij bij haar ontdekten geen resus-antistof 
  was en aan geen enkele op dat ogenblik bekende specificiteit beantwoordde. Coombs 
  noemde die ongekende antistof naar zijn pati&euml;nt, een handelwijze die later 
  een algemeen gebruik werd. De daarop volgende ontdekking van nieuwe antistoffen 
  en het bewijs hierdoor van nieuwe bloedgroepen veroorzaakte een ware explosie 
  in een sluimerend gebied van de medische wetenschappen.<a href="#_ftn4" name="_ftnref4"
title=""><sup>[4]</sup></a></p>
<p class='indent'>De door hem ontwikkelde 
  test wordt nu overal massaal gebruikt als pretransfusietest in de kruisproef 
  en bij het onderzoek naar de oorzaak van anemie. Hierbij wordt gebruik gemaakt 
  van het zogenaamde Coombsserum, een serum met antistoffen tegen menselijk globuline. 
  Zo kan door een positieve <i>directe Coombstest</i> met absolute zekerheid bewezen 
  worden dat sommige hemolytische anemi&euml;n veroorzaakt worden door autoantilichamen 
  tegen de erytrocyten. </p>
<p class='indent'>Hij is Fellow van het 
  <i>Corpus Christi College</i>. Ooit zou hij laconiek gezegd hebben '<i>erythrocytes 
  were primarily designed by God as tools for the immunologist and only secondarily 
  as carriers of hemoglobin</i>'. <a href="#_ftn5" name="_ftnref5" title=""><sup>[5]</sup></a> </p>

<p class='indent'>Robin Coombs is momenteel nog steeds hoogleraar immunologie 
  aan de universiteit van het Engelse Cambridge. </p>

<br clear=all>

<div id='_ftn1'> 
  <p>[1] Coombs R.R.A., <i>Historical 
    note: past, present and future of the antiglobulin test</i>, Vox Sanguinis, 
    1998, <b>74</b>, 67-73.<span lang=EN-GB style='font-size:12.0pt;'></p>
</div>
<div id='_ftn2'> 
  <p>[2] Coombs R.R.A., <i>Detection 
    of weak and 'incomplete' Rh agglutinins: a new test</i>, Lancet, 1945, <b>2</b>, 
    15-16.</p>
</div>
<div id='_ftn3'> 
  <p>[3] Coombs R.R.A., Mourant A.E. 
    en Race R.R., <i>A new test for the detection of weak and 'incomplete' Rh 
    agglutinins,</i> British journal of experimental pathology, 1945, <b>26</b>, 
    255-66.</p>
</div>
<div id='_ftn4'> 
  <p> [4] Wintrobe M.M., <i>Blood, pure 
    and eloquent</i>, Mc Graw-Hill, New York, 1980, p. 697, 699, 703.</p>
</div>
<div id='_ftn5'> 
  <p>[5] Firkin B.G. en Whitworth J.A., 
    <i>Dictionary of medical eponyms</i>, Parthenon publishing group, Londen, 
    1996, p. 73. </p>
</div>
</body>
</html>

