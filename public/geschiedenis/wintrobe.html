<!DOCTYPE html> 
<html>
<head>
<title>HISTORIEK: DE HEMATOCRIET</title>
</head>
<body bgcolor="#E5E5D5">
<h1 style='width:100%;text-align: center;'>Historiek: De Hematocriet</h1>
<h1 style='width:100%;text-align: center;'>M. Wintrobe en de hematocriet</h1>
<h1 style='width:100%;text-align: right;'>M. Biesbrouck</h1>
<p />
<p style='text-align: center;'>
    <div style='padding-right: 10px'>
   <img src="../../geschiedenis/Wintrobebestanden/image002.gif" width="185" height="252" />
   </div>
</p>
<div>
    <p class='indent'>Maxwell M. Wintrobe (1901-1986) was een Canadees 
  en uitvinder van de hematocriet, naar later bleek 
  een bijzonder nuttig instrument. Hij deed ook praktische waarnemingen van de 
  rode bloedcelmorfologie en het gedrag van de rode bloedcellen bij gezonden en 
  pati&euml;nten. Opgevoed door een Joods-Oostenrijkse familie 
  in Halifax voltooide hij zijn doktersstudies in Winnipeg 
  en trok naar New Orleans om zich uiteindelijk te vestigen 
  voor een carri&Egrave;re in Salt Lake City, Utah.</p>
  
<p class='indent'>Hij was de enige auteur van de eerste zes edities van zijn gezaghebbend tekstboek 
  Clinical Hematology (1942-1968). Verschillende ervan moesten in het 
  jaar van publicatie reeds herdrukt worden. Zijn bibliografie kan model staan 
  voor grondigheid en historisch inzicht. Men kan zowel de Canadezen als Amerikanen 
  begrijpen die hem citeren als de vader van hematologie in de twintigste eeuw<sup>1</sup>. 
  Hij was gehuwd en kreeg een zoon Paul die vroeg stierf (voor 1981). Hij werd 
  professor interne geneeskunde aan de universiteit van Utah 
  en eredoctor in de geneeskunde aan de universiteiten van Wenen en Manitoba, en in de wetenschappen aan de universiteiten van 
  Wisconsin, Utah en Manitoba. </p>
<p class='indent'>Wintrobe lag ook 
  mee aan de grondslag van het laboratoriumonderzoek naar sikkelcelanemie. In 
  1940 stelde Iving Sherman, 
  toen een jong student aan de John Hopkins University, 
  vast dat sikkelcellen dubbel lichtbrekend zijn. Hij was op zoek naar iets totaal 
  anders - antigenische verschillen tussen zieke en 
  normale rode bloedcellen - en die waarneming leek hem toen zonder belang. Maar 
  hij praatte er over met Wintrobe die hem de raad gaf 
  dit te vermelden in zijn thesis<sup>2</sup>.</p>
 
<div class='clearfix'>
      <div class='g4'> </div>
      <div class='g8'>
          <img src='../../geschiedenis/Wintrobebestanden/image004.jpg' width=197 height=239 />
      <div class='g4 last'> </div>
</div>
  
<p  class='indent'>Vroeger waren er reeds verschillende pogingen ondernomen om op 
  een nauwkeurige manier de volumeverhouding van de rode bloedcellen ten opzichte van het volledig bloed te 
  bepalen. Zo hadden 
  Hedin, Blik en Daland in 
  de laatste helft van de negentiende eeuw een 'hematocriet' 
  vervaardigd. Net zoals deze ontworpen door Van Allen waren zij alle inaccuraat. 
  Dit was gedeeltelijk te wijten aan lekkages ter hoogte van het distale 
  uiteinde tijdens het centrifugeren en ook doordat de optimale centrifugeertijd 
  en -kracht nog niet vastgesteld waren, namelijk 30 minuten aan 2260 G. Deze foutenbronnen werden 
  ge&euml;limineerd in 1922 door de 
  invoering van de hematocriet van Wintrobe 
  en het vastleggen van de gebruiksprocedure. Het ging om een cilindrische glazen 
  buis, onderaan dicht gesmolten, die via een Pasteurpipet 
  moest gevuld worden<sup>3</sup>. Zij was gegradueerd zodat een aflezing in 
  procent mogelijk was tot op &eacute;&eacute;n decimaal nauwkeurig. Na verloop van tijd werd 
  de benaming van het instrument algemeen gebruikt voor de meting zelf. Later 
  ontstond de microtechniek waarbij een glazen capillair voor ongeveer drie vierde 
  met bloed gevuld wordt, het andere uiteinde dicht gestopt met plasticine en 
  in een microhematocriet centrifuge geplaatst met het 
  verzegelde uiteinde naar de omtrek toegekeerd. De centrifugeersnelheid ervan 
  bedraagt 12.000 G, zodat de tijd kon ingekort worden 
  tot vijf minuten. </p>

<div class='clearfix'>
      <div class='g4'> </div>
      <div class='g8'>
          <img src='../../geschiedenis/Wintrobebestanden/image006.jpg' width=105 height=413 />
      <div class='g4 last'> </div>
</div>
  
<p>Niettegenstaande 
  dit voordeel bleek de Wintrobe hematocriet 
  toch een betrouwbaarder methode. Waarden bekomen met de microhematocrietmethode 
  zijn sterker afhankelijk van de centrifugeerduur en de precisie waarmee de fijne 
  schaalverdeling moet afgelezen worden. Bovendien wisselen de waarden licht van 
  toestel tot toestel en hebben zij de neiging toe te nemen bij toestellen die 
  langer in gebruik zijn. Een ander onmiskenbaar voordeel van de methode volgens 
  Wintrobe is dat zij veel beter toelaat de plaatjes- 
  en leukocytenlaag (buffy coat) te evalueren, die in 
  normaal bloed 0,5 tot 1 mm dik is en waarbij elke 0,1 mm overeenkomt met ongeveer 
  1000 leukocyten per mm3. Wanneer de plaatjestelling normaal was kon de dikte 
  van deze grijsrode laag gebruikt worden als een ruwe maat voor de leukocytose. 
  Bij leukopenie is de laag bovenop de rode bloedcellen 
  nauwelijks te zien, zeker wanneer ze gepaard gaat met een trombopenie. 
  Is het plaatjesaantal hoger dan normaal - of zelfs bij normale waarden - dan 
  is het mogelijk twee lagen te onderscheiden boven de rode bloedcellen. De bovenste 
  is cr&egrave;mekleurig en bestaat haast uitsluitend uit trombocyten 
  en de roodgrijze laag daaronder bestaat praktisch enkel uit witte bloedcellen. 
  Bij een chronische myelo&iuml;de leukemie zijn de diverse lagen heel opvallend. De 
  macrotechniek heeft nog andere voordelen. Zo kan de bloedbezinkingssnelheid 
  uitgevoerd worden in dezelfde buis als de hematocriet<sup>4</sup> en zij laat 
  toe de 'icterus index' te bepalen, een eenvoudig middel 
  om hyperbilirubinemie of carotinemie op te sporen<sup>5</sup>.</p>
<p class='indent'>Wintrobe's hematocriet diende ook als basis voor de berekening van de 
  gemiddelde grootte van de rode bloedcellen en van hun hemoglobine inhoud en 
  dit leidde tot de introductie van begrippen als de MCV (mean 
  corpuscular volume), MCH (mean 
  corpuscular hemoglobin) 
  en MCHC (mean corpuscular 
  hemoglobin concentration), waarden 
  die nu universeel gebruikt worden. Een logisch gevolg hiervan was de ontwikkeling 
  van een classificatiesysteem van de verschillende soorten anemi&euml;n gebaseerd op zowel morfologische als 
  etiologische criteria<sup>6</sup>. Voor het eerst was het 
  ook mogelijk statistisch betrouwbare normaalwaarden op te stellen voor mannen, 
  vrouwen en kinderen van verschillende leeftijden. Zo kreeg de studie van bloedarmoede 
  een rationele basis. Gewapend met deze juistere kwantitatieve gegevens en geholpen 
  door een groeiend inzicht in de fysiologie van het bloed en van de hematopo&iuml;ese 
  begonnen medici over bloedziekten te denken in kwantitatieve en fysiologische 
  termen.</p>
<p class='indent'>Wintrobe was tevens 
  een expert in de geschiedenis van de hematologie. Hij schreef er twee werken 
  over. Het eerste is een gezamenlijk werk van 19 auteurs met een gedetailleerd 
  en goed gedocumenteerd overzicht en met een uitstekende index: Blood, pure and eloquent (McGraw-Hill, 
  New York, 1980). Daarnaast: 
  Hematology, the blossoming of a science: a story of inspiration and effort, 
  Lea &amp; Febiger, Philadelphia, 1985. Beide werken zijn 
  nu reeds klassiekers (Garisson, resp.: 3161.5 en 3161.7)<sup>7</sup>.</p>

 
<p>Referenties:</p>
<p >1. Duffin, Jacalyn, History of medicine. A scandalously short introduction, MacMillan 
  press ltd., Londen, 2000.</p>
<p >2. Bernard, Jean, Bessis, Marcel, Binet, J.L., Histoire illustr&eacute;e de l'h&eacute;matologie 
  de l'antiquit&eacute; &agrave; nos jours, Roger Dacosta, Parijs, 
  1992.</p>
<p >3.Wintrobe, Maxwell M., A simple and accurate hematocrit, J. Lab. Clin. Chem., 
  1929, 15: 287-289.</p>
<p >4.Wintrobe, Maxwell M., Landsberg, J.W., A standardized technique for the blood 
  sedimentation test, Amer. J. Med. Sci., 1935, 189, 102-15.</p>
<p >5.Wintrobe, Maxwell M., Clinical Hematology, Lea &amp; Febiger, Philadelphia, 
  1981.</p>
<p >6.Wintrobe, Maxwell M., Classification of the anemias on the basis of differences 
  in the size and hemoglobin content of the red corpuscles, Proc. Soc. Exp. Biol. 
  (N.Y.), 1930, 27, 1071-73.</p>
<p >7.Leslie T. Morton, Morton's medical bibliography, an annotated check-list of 
  texts illustrting the history of medicine (Garrison and Morton), Jeremy M. Morton, 
  Scolar Press, Hampshire, 1991.</p>
<p>Bronnen van de illustraties:</p>
<p>Hematocriet: M. Wintrobe, Clinical 
  Hematology, </p>
<p>Wintrobe: M. Wintrobe, Blood, pure 
  and eloquent, McGraw-Hill, New York, 1980; en Maxwell Wintrobe collection  
  <a href='www.lib.utah.edu/spc/photo/p331/p331.html'>www.lib.utah.edu/spc/photo/p331/p331.html</a>. </p>
</div>
</body>
</html>

