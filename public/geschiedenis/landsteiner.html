<!DOCTYPE html> 
<html>
<head>
<meta http-equiv=Content-Type content="text/html; charset=windows-1252">
<title>Karl Landsteiner</title>
</head>

<body bgcolor="#E5E5D5">
<h1>Karl Landsteiner (1868-1943)</h1>
<p style='text-align: center;'>
    <div style='padding-right: 10px'>
   <img src="landsteiner.jpg" width="238" height="332" />
   </div>
</p>
<div>
<p class='indent'>Karl LANDSTEINER werd op 14 juni 1868 in Baden bij Wenen geboren. Zijn vijftigjarige 
      Joodse vader Leopold was doctor in de rechten en een goed gekend journalist 
      en krantenuitgever. Zijn moeder was Fanny Hess. Hij verloor zijn vader reeds 
      op de leeftijd van zeven jaar. Hij behaalde zijn doktersdiploma van de 
      universiteit van Wenen in 1891. Door zijn interesse voor serologie en biochemie 
      ging hij scheikunde studeren in Wurzburg (Duitsland) onder Emiel FISCHER 
      en bij E. BAMBERGER in Munchen en keerde in 1896 terug naar Oostenrijk, 
      waar hij gedurende tien jaar (1898-1908) als onderzoeksassistent van professor 
      A. WEICHSELBAUM werkzaam was aan het instituut voor pathologie in Wenen. 
      Hij hield er zich m&eacute;&eacute;r bezig met pathofysiologie dan met anatomopathologie, 
      een discipline waarin hij in 1911 professor werd zonder er evenwel het salaris 
      voor te ontvangen. In 1908 had Weichselbaum hem reeds een plaats bezorgd 
      als prosector in het Wilhelmina Hospitaal van Wenen waar hij bleef tot 1919. 
      Daar oefende hij zich in de serologie onder Michael VON EISLER-TERRAMARE 
      (1903). In 1904 bestudeerde hij samen met Julius DONATH (1870-1950) het 
      ontstaansmechanisme van de hemolyse bij paroxysmale koude hemoglobinurie 
      en zij ontwerpen een test voor het opsporen ervan.</p> 
      
<p class='indent'>Tijdens zijn geneeskundestudies 
  beleed hij zich met zijn moeder in Wenen tot het katholiek geloof, maar huwde 
  later met Helen WLASTO (1916), de dochter van een Grieks orthodoxe 
  kerkdienaar. Hierdoor viel het hem quasi onmogelijk zich voldoende in te burgeren 
  in de Oostenrijkse hoofdstad. Geleidelijk aan verloor hij elke kans op onderzoekswerk. 
  In de hongerwinter van 1919 zag hij zich verplicht van pure armoede de stad 
  te verlaten voor Den Haag. Daar werkte hij in een klein Rooms Katholiek Ziekenhuis 
  en verbleef in de stad tot 1923, toen hij inging op een uitnodiging van het 
  Rockefeller instituut om daar zijn medische navorsing verder te zetten. Hij 
  verwierf het Amerikaanse staatsburgerschap in 1929.</p>

<p class='indent'>Als seroloog en immunoloog 
  hield hij zich aanvankelijk bezig met microbiologie. Zo ontwikkelde hij een 
  techniek voor het opsporen van de verwekker van syfilis met behulp van de donker 
  veld microscopie of de 'ultramicroscopie' waarmee levende spirocheten kunnen 
  waargenomen worden. <a href="#_ftn1" name="_ftnref1" title=""><sup>[1]</sup></a> In 1908 toont hij samen 
  met Erwin POPPER aan dat de verwekker van poliomyelitis een virus 
  is en in 1909 slagen zij er in om het in samenwerking met Constantin LEVADITI (1874-1953) over te dragen 
  op apen.<a href="#_ftn2" name="_ftnref2" title=""><sup>[2]</sup></a> 
  Hiertoe spoot hij apen in met materiaal verkregen door ruggenmerg in een mortier 
  fijn te malen van kinderen die aan de ziekte overleden waren. Hij verhuisde 
  zelfs een tijdje van Wenen naar het <i>Institut Pasteur</i> in Parijs waar in 
  tegenstelling tot Oostenrijk w&eacute;l voldoende apen waren voor zijn experimenten. 
  Later legden zij de experimentele basis voor een vaccin door aan te tonen dat 
  het serum van een reconvalescente aap in staat is om actief poliovirus te neutraliseren. 
  Het virus veroorzaakte niet langer verlammingsverschijnselen wanneer het nadien 
  werd ingespoten bij gezonde dieren.<a href="#_ftn3" name="_ftnref3" title=""><sup>[3]</sup></a></p>
<p class='indent'>Geleidelijk aan bestudeert 
  hij op meer systematische wijze de scheikundige aard van antilichamen en antigenen. 
  In 1921 ontdekt hij de haptenen, stoffen die kunnen reageren met antistoffen 
  maar die omwille van hun gering moleculair gewicht niet in staat zijn om de 
  vorming ervan te induceren. Hij spendeerde vele jaren van zijn leven aan het 
  onderzoek van antigeen-antichaaminteracties en vooral aan de studie van hapteen-antilichaamreacties. 
  In een uitgebreide publicatie hierover beschouwt hij zijn studies over hapteen-antilichaamreacties 
  eigenaardig genoeg als zijn meest betekenisvolle werk.<a href="#_ftn4" name="_ftnref4" title=""><sup>[4]</sup></a>
  De jaren daarop houdt hij zich bezig met studies 
  naar de cellulaire overdracht van de uitgestelde overgevoeligheid en stelt hierbij 
  de beslissende rol vast van de mononucleairen voor de celimmuniteit. Hij meent 
  dat er een verband bestaat tussen enerzijds uitgestelde overgevoeligheid en 
  contactallergie en anderzijds de artifici&euml;le antigenen waarop al zo lang werkte. 
  Hij leidde er uit af dat een uitgestelde overgevoeligheid de vorm van een autoimmuunziekte 
  kan aannemen.<a href="#_ftn5" name="_ftnref5" title=""><sup>[5]</sup></a> 
</p>

<p class='indent'>In 1900 nam hij als assistent 
  anatomopathologie van de faculteit geneeskunde te Wenen een staal bloed bij 
  22 vorsers en technici van het laboratorium. Hij scheidde het serum van de cellen. 
  Vervolgens begon hij het serum van de &eacute;ne te mengen met de erytrocyten van de 
  andere. Hierbij stelt hij vast dat het serum de rode bloedcellen van bepaalde 
  personen w&eacute;l en van anderen helemaal niet agglutineert. De ontdekking van de 
  bloedgroepen wordt een feit.</p>
<p class='indent'>Vanaf 1901 erkent hij 
  twee bloedgroepen A en B en noemt diegenen die noch A noch B bezitten de groep 
  'C'. Twee van zijn leerlingen DECASTELLO en STURLI ontdekken 
  in 1902 een vierde categorie. Van dan af neemt men aan dat er vier groepen van 
  mensen zijn waarvoor aanvankelijk verschillende benamingen werden gesuggereerd 
  tot uiteindelijk unaniem besloten werd om het 'ABO-systeem' te hanteren. Hierin 
  werd iedereen ingedeeld bij A, B, AB of O (zero) al naargelang hij of zij het 
  A-antigeen bezit, het B-antigeen, de beide of geen van beide.</p>
<p class='indent'>Deze ontdekking had ver 
  strekkende gevolgen. De medische consequenties die eruit voort vloeiden lieten 
  een belangrijke vooruitgang toe van de behandeling van bloedtekort. Maar er 
  waren ook gevolgen voor de antropologie, want het werd mogelijk om aan een biologische 
  definitie van de mens te denken en de verwantschap tussen verschillende bevolkingsgroepen 
  te illustreren. Bovendien werd de forensische geneeskunde een instrument aangeboden 
  voor het vaderschapsonderzoek.</p>
<p class='indent'>Bloedtransfusie was toen 
  reeds een oud begrip. De ingreep was al talloze malen geprobeerd, met talrijke 
  accidenten als gevolg, die dikwijls dodelijk verliepen. In 1678 werd te Parijs 
  door het parlement een ordonnantie uitgevaardigd die het toepassen van bloedtransfusies 
  in het ganse koninkrijk verbood. Andere Westerse landen volgden. Door de ontdekkingen 
  van Landsteiner werd de oorzaak van deze ongevallen duidelijk. Het leek logisch 
  te veronderstellen dat een transfusie slechts kans op slagen zal hebben wanneer 
  er 'compatibiliteit' is binnen het ABO-systeem.</p>
<p class='indent'>Men verwacht zich bijgevolg 
  aan een heropleving van de bloedtransfusie als behandeling, maar dat is helemaal 
  niet het geval. Hoogstens worden hier en daar enkele zeldzame pogingen ondernomen. 
  Voor de eerste toepassing van de bloedtransfusie op grote schaal moeten wij 
  wachten tot de eerste wereldoorlog, vooral de veldslagen in het oosten, bij 
  de Dardanellen en te Saloniki. De getroffen strijders waren heel uiteenlopende 
  origines: zowel Europeanen als Afrikanen uit Senegal en Marokko en ook Indi&euml;rs. 
  In die verschillende populaties werden dezelfde bloedgroepen aangetroffen. Niettegenstaande 
  Landsteiners ontdekking van de bloedgroepen speelden bloedtransfusies nauwelijks 
  enige rol. Bloed werd nog steeds direct van donor naar pati&euml;nt getransfuseerd, 
  een gevaarlijke en tijdrovende ingreep. De allereerste bloedbank werd opgericht 
  in de V.S. in de Mayo Kliniek in Rochester in 1935. Tijdens de Spaanse burgeroorlog 
  (1938) werd aangetoond dat bloed gedurende verschillende dagen kon bewaard worden 
  en zo indirect uit een fles aan de pati&euml;nt kon toegediend worden. Transfusies 
  worden pas kort voor de tweede wereldoorlog regelmatig toegepast in de ziekenhuizen 
  wanneer bloedbanken worden opgericht in het vooruitzicht van talrijke burgerslachtoffers.</p>
<p class='indent'>Geleidelijk aan worden 
  twee zaken duidelijk. Om te beginnen blijft de bloedgroep ongewijzigd vanaf 
  de geboorte tot de dood. Bovendien worden zij overge&euml;rfd volgens de wetten van 
  Georg MENDEL. Het bewijs hiervoor werd geleverd door VON DUNGERN en HIRSZFELD in 1910. Het jaar 
  daarop beschrijven zij de 'ondergroepen' van A, namelijk A1 en A2. Ondertussen 
  wordt ook aangetoond dat de bloedgroepen zich niet beperken tot de rode bloedcellen 
  maar tevens voorkomen op de andere weefselcellen van het organisme. In 1927 
  ontdekt Landsteiner samen met zijn Amerikaanse leerling Philip LEVINE 
  (1900-1987) de groepen M en N.<a href="#_ftn6" name="_ftnref6" title=""><sup>[6]</sup></a> 
</p>
<p class='indent'>Landsteiner die ondertussen 
  vanuit Nederland ge&euml;migreerd is naar de V.S., om er in het <i>Rockefeller Institute 
  for Medical Research</i> (New York City) verder te werken (1923), krijgt voor 
  zijn verdiensten op het gebied van de immuunpathologie en vooral voor zijn ontdekking 
  van de ABO-bloedgroep, in 1930 de Nobelprijs geneeskunde. Tijdens het academiejaar 
  1939-1940 start hij een aantal belangrijke immunisatie-experimenten, samen met 
  zijn leerling Alexander Solomon WIENER (1907-1976) uit Brooklyn. 
  Zij spuiten zowel konijnen als cavia's in met het bloed van een resusaap<i> 
  </i>en ontdekken op die manier een nieuwe bloedgroep die resus zal genoemd worden. 
  De <i>Macacus rhesus</i> is een kleine apensoort met korte staart afkomstig 
  uit India. Deze factor is aanwezig in het bloed van 85% van de blanke bevolking 
  van New York. De ontdekking zal van het grootste belang blijken.</p>
<p class='indent'>In die tijd was men tot 
  de conclusie gekomen dat erg uiteenlopende symptomen zoals veralgemeende oedemen, 
  geelzucht en bloedarmoede die soms samen optraden bij opeenvolgende kinderen 
  van bepaalde koppels thuis hoorden tot eenzelfde ziekte-entiteit, de <i>erythroblastosis 
  foetalis</i>. Reeds v&oacute;&oacute;r de ontdekking van de resusfactor had LEVINE een originele en 
  vrij revolutionaire verklaring voor 
  de ziekte. Het kind heeft in deze gevallen dezelfde bloedgroep van de vader 
  terwijl de moeder, die een andere groep heeft, gedurende haar zwangerschap antistoffen 
  vormt tegen de rode bloedcellen en de weefselcellen van het kind en op die manier 
  een dikwijls dodelijk verlopende ziekte veroorzaakt. Zeer vlug zal blijken dat 
  hij het juist voor heeft en dat in de overgrote meerderheid van de gevallen 
  de resusfactor aan de basis ligt van het probleem. In 1939 publiceert hij samen 
  met zijn collega Rufus STETSON een bijzonder geval. Na een doodgeboorte kreeg 
  de moeder een transfusie met bloed van haar echtgenoot, die net als zijzelf 
  behoorde tot bloedgroep O. Niettegenstaande deze klaarblijkelijke overeenkomst 
  deed zij een ernstige reactie. Wanneer Levine en Stetson haar serum mengden 
  met rode bloedcellen van andere donoren van groep O ontstond in vier vijfden 
  van de gevallen een agglutinatie. Haar serum bevatte blijkbaar een antistof 
  tegen een tot nog toe ongekend bloedgroepantigeen. Het voorval had een diepe 
  betekenis voor het begrip van wat het lichaam als vijandig aanvaarde, als z&eacute;lf 
  of niet-z&eacute;lf. Voor het eerst begreep men dat het organisme ook antistoffen kan 
  vormen onafhankelijk van een infectie.</p>
<p class='indent'>Hieruit volgde later de 
  idee om de pasgeborene te behandelen door zijn bloed, beladen met de schadelijke 
  maternele antistoffen, te verwijderen en te vervangen door negatief bloed. Deze 
  exsanguinotransfusie werd in 1945 voorgesteld als behandeling van de resusimmunisatie 
  en liet toe 80% van de bedreigde kinderen te redden. </p>
<p class='indent'>C.A. CLARKE 
  uit Liverpool, een onderlegd geneticus en kenner van vlinderachtigen, wist van 
  het beschermend effect tegen resusimmunisatie van het anti-A bij een resus-negatieve 
  moeder met bloedgroep O. Hij herinnerde zich ook dat bij het kweken van vlinders 
  een suppressor factor kan tussenkomen bij de expressie van de overerving van 
  de kleur van de vleugels. Dit bracht hem op de idee om de vorming van resusantistoffen 
  bij de moeder te onderdrukkken door haar anti-resus-serum toe te dienen. In 
  het academiejaar 1960-61 startte hij met FINN een reeks experimenten 
  die uiteindelijk met succes bekroond werden. Ondertussen slaagde een andere 
  groep vorsers in de V.S. erin om 1800 vrouwen binnen de 72 uur na de bevalling 
  op die manier te behandelen. Slechts bij twee onder hen trad resusimmunisatie 
  op terwijl bij de controlegroep zoals verwacht 16 procent ge&iuml;mmuniseerd werd. 
  Sinds 1968 worden alle resus-negatieve moeders na de bevalling van een resus-positief 
  kind standaard behandeld met anti-D-gammaglobulinen. Zo werd deze ziekte in 
  40 jaar tijd zowel beschreven, begrepen als behandeld &eacute;n bovendien voorkomen.</p>
<p class='indent'>De effici&euml;ntie van deze 
  aanpak wordt bewezen door het feit dat het syndroom ondertussen zo zeldzaam 
  geworden is dat er reeds geruime tijd een tekort dreigt aan deze belangrijke 
  beschermende gammaglobulinen. Momenteel spreekt men over de <i>hemolytische 
  ziekte van de pasgeborene</i> daar niet alleen resusimmunisatie maar ook verschillende 
  andere bloedgroepimmunisaties de aandoening kunnen veroorzaken, zij het veel 
  minder frequent. Velen verwachten dat de aandoening zal verdwijnen.</p>
<p class='indent'>De manier waarop Landsteiner 
  zijn bevindingen publiceerde illustreert op treffende wijze zijn grote bescheidenheid. 
  De fundamentele ontdekking van het ABO-systeem verschijnt te Wenen onder de 
  vorm van een memorie onder de bescherming van professor Anton WEICHSELBAUM, 
  zijn patroon aan het pathologisch instituut te Wenen. <a href="#_ftn7" name="_ftnref7" title=""><sup>[7]</sup></a> 
  Veertig jaar later zien de lezers een nota van amper achttien regels waarin 
  de ontdekking van het resus-antigeen wordt aangekondigd. <a href="#_ftn8"
name="_ftnref8" title=""><sup>[8]</sup></a></p>
<p class='indent'>Jean Bernard schrijft 
  <i>Karl Landsteiner est assur&eacute;ment, presque sur le m&ecirc;me rang que Pasteur, un 
  des grands bienfaiteurs de l'humanit&eacute;</i>.</p>
<p class='indent'>Hij won de Paul Ehrlich 
  medaille en de medaille van het Duitse Rode Kruis.</p>
<p class='indent'>Karl LANDSTEINER 
  was een onvermoeibaar werker maar een eerder pessimistisch en teruggetrokken 
  man. Uit zijn huwelijk kreeg hij een zoon die eveneens geneesheer werd. Op 24 
  juni 1943 werd hij in zijn laboratorium in het Rockefeller Institute getroffen 
  door een hartaanval en stierf twee dagen later in het ziekenhuis van hetzelfde 
  instituut.</p>
<p><b>Literatuur</b></p>
<p>J. Bernard, M. Bessis, J-L. Binet, <i>Histoire illustr&eacute;e 
  de l'h&eacute;matologie de l'antiquit&eacute; nos jours</i>, &Eacute;ditions Roger Dacosta, Parijs, 
  1992, p. 135-141.</p>
<p>Pierre Bourget, Claude-B. Blouin, <i>Histoire de la m&eacute;decine 
  depuis 1940. Plus de progr&egrave;s en 40 ans qu'en 40 si&egrave;cles</i>, Les presses de 
  la cit&eacute;, Parijs, 1983.</p>
<p>Dieter Jetter,<i> Geschiedenis van de geneeskunde</i>, 
  Aula, Utrecht, 1994.</p>
<p>R. Rulli&egrave;re, <i>Abr&eacute;g&eacute; d'histoire de la m&eacute;decine</i>, 
  Masson, Parijs, 1981.</p>
<p>The Nobel Foundation, <i>Nobel lectures</i>, 
  www.nobel.se, 1999.</p>
<p>Dr. M. Biesbrouck</p>
<p>11.11.99</p>
<br clear=all>

<div id='_ftn1'> 
  <p>[1] Karl Landsteiner en Viktor Mucha, 
    <i>Zur Technik der Spirochaetenuntersuchung</i>, Wien. Klin. Wschr., 1906, 
    19, 1349-50.</p>
</div>
<div id='_ftn2'> 
  <p>[2] Karl Landsteiner en Erwin Popper, 
    <i>Uebertragung der Poliomyelitis acuta auf Affen</i>, Z. ImmunForsch., 1909, 
    2, 1 Teil, 377-90.</p>
</div>
<div id='_ftn3'> 
  <p>[3] Constantin Levaditi en Karl Landsteiner, 
    <i>La poliomy&eacute;lite exp&eacute;rimentale</i>, C.R. Soc. Biol. (Parijs), 1910, 68, 
    311-13.</p>
</div>
<div id='_ftn4'> 
  <p>[4] Karl Landsteiner, <i>Die spezifizit&auml;t 
    der serologischen Reaktionen</i>, Berlijn, Springer, 1933.</p>
</div>
<div id='_ftn5'> 
  <p>[5] Karl Landsteiner en Merill 
    Wallace Chase, <i>Experiments on transfer of cutaneous sensitivity to simple 
    compounds</i>, Proc. Soc. Exp. Biol. (N.Y.), 1942, 49, 688-90.</p>
</div>
<div id='_ftn6'> 
  <p>[6] Karl Landsteiner en Philip 
    Levine, <i>A new agglutinable factor differentiating individual human bloods</i>, 
    Proc. Soc. Exp. Biol. (N.Y.), 1927, 24, 600-02.</p>
</div>
<div id='_ftn7'> 
  <p>[7] Karl Landsteiner, <i>Zur Kenntniss 
    der antifermentativen, lytischen und agglutinierenden Wirkungen des Blutserums 
    und der Lymphe</i>, Zbl. Bakt., 1900, 27, 357-62.</p>
</div>
<div id='_ftn8'> 
  <p>[8] Karl Landsteiner en Alexander 
    Solomon Wiener, <i>An agglutinable factor in human blood recognized by immune 
    sera for Rhesus blood</i>, Proc. Soc. Exp. Biol. (N.Y.), 
    1940, 43, 223.</p>
</div>
</div>
</body>
</html>

